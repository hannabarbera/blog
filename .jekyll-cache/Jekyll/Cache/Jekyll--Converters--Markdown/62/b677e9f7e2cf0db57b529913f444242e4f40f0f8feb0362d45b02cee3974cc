I"'<p>Idoga läsare av denna guide kan konstatera att vi redan har täckt <em>The Original Series</em> , <em>The Next Generation</em>, <em>Deep Space Nine</em> och <em>Voyager</em> i <a href="rymden.co/2017-09-25-star-trek-guide-del-1">del ett</a> och <a href="rymden.co/2017-09-26-star-trek-guide-del-2">del två</a> av vår nybörjarguide. Vad återstår, kan man fråga? Jo, två serier som sakteliga har mött ökad acceptans bland fansen, nämligen <em>Star Trek: Enterprise</em> och <em>Star Trek: The Animated Series</em>.</p>

<h2 id="star-trek-enterprise-ent">Star Trek: Enterprise (ENT)</h2>

<figure data-aos="fade-up">
<img src="/assets/st-ent.jpg" />
<figcaption>
Travis Mayweather (Anthony Montgomery), Malcolm Reed (Dominic Keating), T’Pol (Jolene Blalock), Jonathan Archer (Scott Bakula), Hoshi Sato (Linda Park), Doktor Phlox (John Billingsley) och Trip Tucker (Connor Trinear) i Star Trek: Enterprise.
</figcaption>
</figure>

<dl>
<dt>Kapten:</dt>
<dd>Jonathan Archer – Stukad idealist</dd>
<dt>Handling</dt>
<dd>Hundra år innan Kirk påbörjade sina äventyr i <cite>The Original Series</cite> stapplade jordens första stjärnflottister ut i galaxen på darrande knän. Kapten Archer får hedersuppdraget att vara mänsklighetens ambassadör på en blygsam handskakningsresa som snabbt spårar ur. Archer – frustrerad över Vulcan-folkets hämmande mentorskap – blir påtvingad en nästintill öppet föraktfull vulcan vid namn T’Pol som försteofficer. Under seriens gång växer deras relation från animositet till motvillig respekt för att slutligen blomma ut i djup vänskap.</dd>
</dl>

<p>Det finns flertalet skäl att <em>Enterprise</em> inte gick hem i stugorna. Först och främst: ledmotivet. När Rod Stewart-covern <em>Faith of the Heart</em> flödade genom förtexterna blev tittarna osäkra på om dom bänkat sig framför Trek eller <em>Patch Adams</em>. En kostsam läxa att aldrig bortse från en Trekkers förkärlek för valthorn. Ett annat problem var allmän franchise-mättnad. Efter en 14-årig bombmatta av tv-serier och långfilmer var törsten efter Trek hyfsat släckt. Sist men inte minst lyckades serien aldrig riktigt dra nytta av sin premiss, förutom i ett fåtal avsnitt där manusförfattarna ägnade sig åt retroaktiv kontinuitet av det elegantare slaget.</p>

<p>Till skillnad från föregångaren <em>Voyager</em> är besättningen i <em>Enterprise</em> en veritabel korvfest. Förutom sekonden T’Pol ses endast en kvinna till på bryggan: lingvist-geniet tillika Aikido-experten Hoshi Sato, en av serien styvmoderligt behandlad rollfigur. Resten av det bokstavliga manskapet består av Charles “Trip” Tucker III, stjärnögd och trofast chefsingenjör; Malcolm Reed, stram och regelvurmande vapeninstruktör; Travis Mayweather, slätstruket snäll pilot och sist men inte minst den insiktsfulle utomjordingen Doktor Phlox.</p>

<h3 id="sevärda-avsnitt">Sevärda avsnitt</h3>

<dl>
<dt>Broken Bow (säsong 1)</dt>

<dd>Enterprise-besättningen trotsar Vulcan-rådets rekommendationer och gör sin jungfruresa mot Klingonernas hemvärld Qo'noS för att överlämna en skadad artfrände. På vägen tar uppdraget en olycklig vändning när deras passagerare blir kidnappad. Trots bakslaget vägrar Archer att åka hem med svansen mellan benen. Ett charmigt, famlande pilotavsnitt som visar hur extremt oförberedda den mänskliga besättningen är i sina första möten med främmande arter.</dd>

<dt>The Andorian Incident (säsong 1)</dt>

<dd>Archer och hans officerare är på turistvisit hos en vulcansk munkorder då en militärstyrka plötsligt belägrar klostret. En slagkraftig introduktion av vulcanernas trätobröder andorianerna och deras paranoide befälhavare Shran, en återkommande rollfigur genom serien. Här framträder även en annan sida av det annars så upplysta Vulcan-folket som opålitliga xenofober.</dd>

<dt>Carbon Creek (säsong 2)</dt>

<dd>T’Pol berättar över en middag i officersmässen om sin mormorsmor som kraschlandade på jorden år 1957. Klassiskt Trek-grepp där dåtiden agerar fond åt en tänkvärd berättelse om utanförskap och social acceptans. Ramhandlingen, där T’Pol, Archer och Trip bryter bröd tillsammans och kommer varandra närmre på ett personligt plan, påbörjar en för serien kvalitetsmässig uppåtkurva. Dessutom bjuds det på ett överflöd av torr vulcansk humor, vilket aldrig är fel.</dd>

<dt>Impulse (säsong 3)</dt>

<dd>Enterprise besvarar ett automatiskt nödrop från ett vulcanskepp på drift. Besättningen upptäcker att de förlista officerarna har förvandlats till zombies. Ja ni gissar rätt, ännu ett Halloween-avsnitt. Pulsen ligger dock högt när Archer och hans räddningsteam blir jagade genom mörka korridorer av hålögda vulcaner med mord i sinnet, samtidigt som T’Pol själv börjar uppvisa illavarslande symptom.</dd>

</dl>

<figure data-aos="fade-up">
<img src="/assets/st-ent-carbon-creek.jpg" />
<figcaption>
Mestral och T'mir i 1950-talsavsnittet Carbon Creek.
</figcaption>
</figure>

<p>De främsta skälen att se <em>Enterprise</em> är delvis att följa den romantiska relation som långsamt utvecklas mellan den oförställde chefsingenjören Trip och den kluvna försteofficeren T’Pol, men även att ta del av det bistra Xindikriget som påbörjas i säsong 3. Xindierna består av sex disparata arter som delar hemvärld, vilka har blivit ilurade att mänskligheten utgör ett hot mot deras överlevnad. Under denna period får man följa Archers smärtsamma förvandling från tillbakalutad ledare med glimten i ögat till moraliskt kompromissande cyniker. Missa inte <a href="https://www.wikiwand.com/en/The_Expanse_(Star_Trek:_Enterprise_episode)"><em>The Expanse</em></a>, <a href="https://www.wikiwand.com/en/Twilight_(Star_Trek:_Enterprise)"><em>Twilight</em></a>, <a href="https://www.wikiwand.com/en/Similitude_(Star_Trek:_Enterprise)"><em>Similitude</em></a>, <a href="https://www.wikiwand.com/en/Azati_Prime"><em>Azati Prime</em></a> och <a href="https://www.wikiwand.com/en/Zero_Hour_(Star_Trek:_Enterprise)"><em>Zero Hour</em></a> om du vill se dom mest gripande avsnitten om xindikriget.</p>

<p>Gråtmilda tittare måste också se <a href="https://www.wikiwand.com/en/Terra_Prime"><em>Terra Prime</em></a>, ett hjärtskärande men samtidigt hoppfullt avsnitt där T’Pol och Trip kämpar för sin dotters överlevnad. <em>Terra Prime</em> är även enligt konsensus det riktiga avslutet för <em>Enterprise</em> och inte totalhaveriet <em>These Are the Voyages…</em>, Trek-världens mest föraktade avsnitt näst efter originalseriens <em>Spock’s Brain</em>.</p>

<h2 id="star-trek-the-animated-series-tas">Star Trek: The Animated Series (TAS)</h2>

<figure data-aos="fade-up">
<img src="/assets/st-tas.jpg" />
</figure>

<p><em>Filmation</em> var en av de flitigaste producenterna av animerade morgon-tv-serier. Med titlar som <em>Flash Gordon</em>, <em>She-Ra</em>, <em>He-Man</em> och <em>BraveStarr</em> på cv:t blev studion känd för sin särpräglade (okej då, fula) animationsstil. Men trots att dom oftast premierade kvantitet över kvalitet fanns det ändå en tydlig ambitionsnivå i deras Star Trek-produktion. Majoriteten av originalseriens skådespelare bidrog med sina röster och ett antal avsnitt skrevs av Trek-legendarer såsom D.C. Fontana och David Gerrold. Till och med scifi-författaren Larry Niven bidrog med en berättelse.</p>

<p>Det råder inget tvivel om att <em>The Animated Series</em> är extrem överkurs. Här går skiljelinjen mellan sexig geekighet och de mjällbeströdda axlarnas ensliga domän. Med det sagt finns det en hel del guldkorn att sila fram!</p>

<h3 id="sevärda-avsnitt-1">Sevärda avsnitt</h3>

<dl>
<dt>Yesteryear (säsong 1)</dt>

<dd>Kirk och Spock återvänder från en tidsresa och upptäcker att ingen i besättningen känner igen Spock. Därtill är hans roll på bryggan tagen av en okänd andorier. Svindlande och rörande paradoxavsnitt där Spock måste resa tillbaka i tiden för att rädda sitt yngre jag från en tidig död.</dd>

<dt>The Lorelei Signal (säsong 1)</dt>

<dd>Besättningen på Enterprise dras till en planet befolkad av kvinnliga sirener. Väl på plats blir männen ombord förhäxade, varpå sirenerna suger livskraften ur dom. Uhura tar befälet över Enterprise och organiserar en räddningsaktion. Rolig parafras på grekisk mytologi anmärkningsvärd mest för att avsnittets hjälte är Uhura som med hjälp av sina kvinnliga medofficerare löser krisen med bravur.</dd>

<dt>The Magicks of Megas-Tu (säsong 1)</dt>

<dd>Kirk och manskapet tror sig ha funnit universums ursprung i mitten av galaxen då skeppet plötsligt sugs in i en energitornado. När dom väl kommer ut befinner dom sig på en värld där magi har ersatt vetenskap. Ett av dom vackrare och framförallt konstigare avsnitten i <cite>The Animated Series</cite>, där Kirk ses försvara Djävulen i en episk magiduell.</dd>

<dt>The Practical Joker (säsong 2)</dt>

<dd>När Enterprise passerar genom ett främmande energimoln infekteras skeppets dator av en artificiell intelligens som bara ägnar sig åt att spela dumma spratt på besättningen. Ett av seriens barnsligaste men även charmigare avsnitt där det holografiska nöjesrummet introduceras som koncept, för att slutligen realiseras 14 år senare i <cite>The Next Generation</cite>.</dd>

</dl>

<figure data-aos="fade-up">
<img src="/assets/st-tas-megas-tu.jpg" />
<figcaption>
Hin Håle konverserar med Bones, Kirk och Spock i The Magicks of Megas-Tu.
</figcaption>
</figure>

<p><em>The Animated Series</em> ingår inte i officiell Trek-kanon, men låt inte det avskräcka er. Här finns många underhållande historier som – till skillnad från originalserien med sin begränsade effektbudget – verkligen når fantasifulla höjder. Det är för övrigt till dags dato den enda Star Trek-serie som har vunnit en Emmy för bästa serie.</p>

:ET